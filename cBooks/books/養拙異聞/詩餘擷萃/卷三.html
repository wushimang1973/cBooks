<html>
    <head>
        <meta charset="utf-8">
        <link rel="stylesheet" type="text/css" href="/cBooks/html/css/chinese.css">
    </head>
    <body>
<div class="biji_block">
 <div class="biji_head">周邦彥·《球瓏四犯》<span class="zhipi">大石</span></div>
 <div class="biji_subhead">原載於《唐五代兩宋詞選》</div>
 <div class="biji_entry"><p>穠李夭桃，是舊日潘郎，親試春豔。自別河陽，長負露房煙臉。憔悴鬢點吳霜，細念想、夢魂飛亂。嘆畫欄，玉砌都換。才始有緣重建。</p><p>夜深偷展香羅薦。暗窗前、醉眠蔥茜。浮花浪蕊都相識，誰更曾抬眼。休問舊色舊香，但認取芳心一點。又片時一陣，風雨惡，吹分散。</p>
</div>
</div> 
<div class="biji_block">
 <div class="biji_head">史達祖·《壽樓春》<span class="zhipi">尋春服感念</span></div>
 <div class="biji_subhead">原載於《唐五代兩宋詞選》</div>
 <div class="biji_entry"><p>裁春衫尋芳。記金刀素手，同在晴窗。幾度因風殘絮，照花斜陽。誰念我，今無裳。自少年，消磨疏狂。但聽雨挑燈，欹床病酒，多夢睡時妝。</p>
 	<p>飛花去，良宵長。有絲欄舊曲，金譜新腔。最恨湘雲人散，楚蘭魂傷。身是客，愁為鄉。算玉簫、猶逢韋郎。近寒食人家，相思未望蘋藻香。</p>
</div>
</div> 
<div class="biji_block">
 <div class="biji_head">劉過·《念奴嬌》<span class="zhipi">自述</span></div>
 <div class="biji_subhead">原載於《唐五代兩宋詞選》</div>
 <div class="biji_entry"><p>知音者少，算乾坤許大、著身何處。直待功成方肯退，何日可尋歸路。多景樓前，垂虹亭下，一枕眠秋雨。虛名相誤，十年枉費辛苦。</p>
 	<p>不是奏賦明光，上書北闕，無驚人之語。我自匆忙天未許，贏得衣裾塵土。白璧堆錢，黃金買笑，付與君為主。蒓鱸江上，浩然白日歸去。</p>
</div>
</div>
<div class="biji_block">
 <div class="biji_head">儲泳·《齊天樂》<span class="zhipi">自述</span></div>
 <div class="biji_subhead">原載於《唐五代兩宋詞選》</div>
 <div class="biji_entry"><p>東風一夜吹寒食，紅片枝頭猶戀。宿酒初醒，新吟未穩，憑久欄杆留暖。將春買斷。恨苔徑楡階，翠錢難貫。陌上鞦韆，相逢難認舊時伴。</p>
 	<p>青衫粉痕褪了，絲緣餘夢在，良宵偏短。柳綫穿煙，鶯梭織霧，一片舊愁新怨。慵拈象管。待寄與深情，怎憑雙燕。不似楊花，解隨人去遠。</p>
</div>
</div>

</body>
</html>

